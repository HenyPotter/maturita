**Jakub Vantuch**

**Erich Maria Remarque**

**Narozen**: 22.6.1898

**Úmrtí:** 25.9.1970

Erich Maria Remargue, vlastním jménem Erich Paul Remark, byl německý spisovatel.
Byl synem knihvazače. Zprvu chtěl být hudebníkem, pak malířem. Roku 1916 odešel jako dobrovolník do 1. světové války. V roce 1918 byl raněn.

Po 1. světové válce vystřídal řadu povolání. Kromě jiného byl účetním, obchodním cestujícím, agentem se hřbitovními náhrobky, varhaníkem aj. Velmi se zajímal o automobilové závody a nějaký čas i aktivně závodil.

V letech 1923–1934 působil Remargue jako redaktor v Hannoveru. Cestoval po Itálii, Švýcarsku, Balkánu a Turecku. V roce 1931 se přestěhoval do Ascony ve Švýcarsku.

Po nástupu fašismu v Německu v roce 1933 se dostal na index zakázaných autorů a v roce 1938 byl zbaven německého občanství.

Roku 1939 odjel do New Yorku, kde získal americké občanství. Po válce se vrátil do Švýcarska.

**Dílo:**

- Tři kamarádi (1936) 
- Stanice na obzoru (1928)
- Cesta zpátky (1931)
- Vítězný oblouk (1946) 
- Černý obelisk (1956) 
- Nebe nezná vyvolených (1961)
- Noc v Lisabonu (1962)

**Na západní frontě klid**

**Literární druh:** epika

**Literární žánr:** historický román

**Literární směr:** realismus 

**Charakteristika postav:**

- **Pavel Bäumer**: mladý gymnazista, v 18 letech narukuje se spolužáky do války, válka ho změní k tvrdšímu, uprostřed války dostal dovolenou, ale nedokázal se vrátit do běžného života, přátelé pro něj znamenali mnoho, často pro ně riskoval život, způsobil si zranění, aby s nimi mohl zůstat, často vzpomíná na školní dny, silná povaha, soucitný s ostatními (pomáhá mladším vojákům, obdaruje, ruské zajatce, během války dojde ke zpochybnění jeho dřívějších hodnot, ztratí iluze o, životě i o válce, zažije strach 
- **Albert Kropp**: bývalý spolužák Pavla, dostanou se spolu do kláštera, léčí si zranění, nakonec mu amputují nohu a on život vzdává.
- **Müller**: bývalý spolužák, vláčí sebou všude učebnice a sní o maturitě
- **František Kemmerich**: umírá na začátku knihy
- **Katcza**: Stanislav Katczinský, nejlepší přítel, naučí Pavla, jak se o sebe postarat, je hlavou party.

**Obsah:**

Po vypuknutí první světové války se Pavel se svými spolužáky z gymnázia rozhodne na popud svého profesora vstoupit do armády. Po desetinedělním výcviku plném Himmelstossova šikanování prodělávají zákopové boje na západní frontě – v první linii. Pavlovu rotu tvoří až na výjimky mladí a nezkušení chlapci. Časem zjišťují, že už vlastně neumí nic jiného než bojovat. V zákopech se Pavel setkává i s Himmelstossem a Kantorkem. Jako první z Pavlových přátel zemře Kemmerich po amputaci nohy. Po odpočinkovém táboře Pavel odjede na měsíční dovolenou domů, kde nachází matku umírající na rakovinu. Pavel je znovu na frontě a při jedné průzkumné hlídce se schová do kráteru od granátu, kam však skočí jeden Francouz Duval a Pavel ho bez váhání zabije, čehož později velmi lituje. Je to první člověk, kterého zabil rukou (předtím jen střílel). Večer se Pavel proplíží zpět na frontu. Müler zemře na přímý průstřel břicha světlicí. Pak Pavlova rota dostává za úkol hlídat vyklizenou vesnici se skladem jídla, kde si alespoň odpočinou. Záhy jsou ale překvapeni dělostřeleckou palbou. Pavel s Albertem jsou zraněni a převezeni do jedné nemocnice, kde Albert po amputaci nohy umírá. Je léto roku 1918. Na frontě je očekávána mohutná ofenzíva. Z Pavlových přátel zbývá už jen Katczinský, který je při jednom útoku postřelen do nohy. Pavel ho na ramenou odnese do nemocnice, kde zjišťuje, že Kat dostal ještě jeden zásah – střepinou do hlavy, na jehož následky na Pavlových zádech zemřel. Pavel Bäumer umírá v říjnu 1918, v tak tichý a klidný den, že oficiální zprávy z fronty už jen oznamují.

**Citát z knihy:** 
„Jakýsi rozkaz udělal z těchto tichých postav naše nepřátele; jakýsi rozkaz by je mohl proměnit v naše přátele. U nějakého stolu podpíše pár lidí, které nikdo z nás nezná, kus papíru, a po celé roky je našim cílem to, co je jinak trestáno opovržením světa a jeho největšími tresty. Kdo tu ještě může rozlišovat přátele a nepřátele, když vidí tyto tiché lidi s dětskými obličeji a apoštolskými vousy! Každý poddůstojník je rekrutovi, každý učitel je školákovi větším nepřítelem než oni nám. A přece bychom zase stříleli my na ně a oni na nás, kdyby byli volni. Dostávám strach; tu nelze dále myslet.“

**Kompozice:**

- Chronologická
- Retrospektivy, kdy Pavel vzpomíná na minulost
- Psáno ich-formou, pouze závěr o smrti Pavla je v er-formě
- Rozděleno na kapitoly
- Gradace díla
- Závěr uzavřený – smrt Pavla

**Myšlenka díla:**

Ukázat na nesmyslnost a brutalitu války, jejíž důsledky trvají ještě dlouho po tom, co skončila.



